# Лабораторна робота № 8

Тема: Реалізація статичних бібліотек модулів лінійних обчислювальних процесів

Мета: полягає у набутті ґрунтовних вмінь і практичних
навичок застосування теоретичних положень методології модульного
програмування, реалізації метода функціональної декомпозиції
задач, метода модульного (блочного) тестування, представлення
мовою програмування С++ даних скалярних типів, арифметичних і
логічних операцій, потокового введення й виведення інформації,
розроблення програмних модулів та засобів у кросплатформовому
середовищі Code::Blocks (GNU GCC Compiler). 

Завдання:
1. Завантажити власний Git-репозиторій https://github.com/odorenskyi/
student-name (в \Lab8\tasks містяться умови задач 8.1–8.2).
2. У \Lab8 заповнити файл README.md, створити теки prj,
Software, TestSuite, Report; отриманий вміст теки \Lab8 завантажити
до Git-репозиторію https://github.com/odorenskyi/student-name;
надалі здійснювати означену дію (git add, git commit,
git push) за позначкою .
3. До звіту з лабораторної роботи (далі ― звіт) включити мету
роботи, номер варіанту, завдання.
4. Здійснити аналіз і постановку задачі 8.1 (див. \Lab8\tasks).
5. Виконати аналіз вимог, проектування архітектури, детальне
проектування програмного модуля розв’язування задачі 8.1;
одержані артефакти задокументувати й включити до звіту.
6. Розробити набір контрольних прикладів до задачі 8.1 задля
виконання модульного тестування (Unit testing) модулів С++;
отримані тест-сьюти належно задокументувати, зберегти у
\Lab8\TestSuite та включити до звіту.
7. В Code::Blocks IDE створити проект статичної бібліотеки
ModulesПрізвище, зберегти його у \Lab8\prj, розширення файлу
вихідного коду (main.c) змінити на cpp.
8. На основі результатів проектування модуля, реалізувати
мовою програмування С++ функцію s_calculation, якя за
належним інтерфейсом реалізовує розв’язування задачі 8.1.
9. Скомпілювати проект статичної бібліотеки ModulesПрізвище
(Build → Build або Ctrl+F9) ;
 в результаті компіляції з файлу ModulesПрізвище.срр створиться
libModulesПрізвище.а ― файл статичної бібліотеки (за замовчуванням у теці \obj).
10. В Code::Blocks IDE створити проект заголовкового файлу
ModulesПрізвище в \Lab8\prj та описати в ньому прототип
функції s_calculation (скопіювати з проекта статичної
бібліотеки ModulesПрізвище заголовок функції й описати як
прототип), зберегти проект ;
 у \prj створиться ModulesПрізвище.h ― заголовковий файл С++.
11. В Code::Blocks IDE у \prj створити проект консольного додатка
С++, іменувати його TestDriver. 
12. Реалізувати тестовий драйвер для виконання розроблених
тестових наборів (\Lab8\TestSuite) і за його допомогою виконати
модульне тестування функції s_calculation зі статичної
бібліотеки libModulesПрізвище.а ;
 для підключення створеної бібліотеки слід використати директиву
препроцесора #include "ModulesПрізвище.h" та налаштувати
опції компілятора Build options…: Linker ― шлях до файла
статичної бібліотеки libModulesПрізвище.а, Compiler ― шлях до
заголовкового файла ModulesПрізвище.h;
 рекомендовано реалізувати протоколювання процесу тестування
тестовим драйвером: виведення у консоль вхідних даних
(аргументів функції, яка тестується), отриманий результат та
статус тест-кейса (passed або failed).
 у випадку негативного результату тестування модуля
(невиконання хоча б одного тест-кейса) виконати відлагодження
проекта статичної бібліотеки ModulesПрізвище (відповідної
функції), процес модульного тестування повторити.
13. Результати тестування s_calculation зі статичної бібліотеки
libModulesПрізвище.а тестовим драйвером задокументувати
(скопіювати з консольного вікна застосунку текст протоколу
тестування) та включити до звіту;
14. Вихідний код (текст) проектів ModulesПрізвище та TestDriver
включити до звіту як додатки.
15. Здійснити аналіз і постановку задачі 8.2 (див. \Lab8\tasks).
16. Виконати аналіз вимог, проектування архітектури, детальне
проектування програмного забезпечення розв’язування задачі 8.2;
отримані результати задокументувати й включити до звіту.
17. Розробити тест-сьют для виконання системного тестування ПЗ
розв’язування задачі 8.2, який повинен складатись не менш як
з п’яти тест-кейсів; файл тестового набору зберегти у \TestSuite .
18. В Code::Blocks IDE створити проект консольного додатка
Прізвище_task у теці \prj.
19. Мовою програмування С/С++ реалізувати результати проектування
програмного забезпечення розв’язування задачі 8.2, скомпілювати проект (Build → Build або Ctrl+F9) .
20. Відповідно до вимог міжнародного стандарту ISO/IEC 12207
здійснити системне тестування ПЗ Прізвище_task.ехе за допомогою
тест-сьюту із \TestSuite; результати тестування задокументувати ;
 у випадку негативного результату тестування Прізвище_task.ехе
виконати відлагодження проекта, системне тестування повторити.
21. Отриманий тестовий артефакт (тестовий набір у теці
Lab8\TestSuite) включити до звіту як додаток.
22. Консольний додаток Прізвище_task.ехе скопіювати у \Software .
23. Проаналізувати хід виконання лабораторних завдань і
самостійно одержані результати, на основі чого сформулювати
обґрунтовані висновки з виконаної лабораторної роботи,
викласти їх обсягом не менше 2 сторінок машинного
(комп’ютерного) тексту та включити до звіту;
 у висновках (підсумках) варто також зазначити особисті враження від
процесу виконання завдань лабораторної роботи, аргументовано
викласти вмотивовані пропозиції, обґрунтовані зауваження,
конструктивну критику, рекомендації тощо.
24. Підготувати й зберегти у \Lab8\Report звіт про виконання
лабораторної роботи, оформлений згідно з ДСТУ 3008:2015
“Інформація та документація. Звіти у сфері науки і техніки.
Структура та правила оформлювання”, та зі змістом,
визначеним цим порядком виконання лабораторної роботи .
25. Представити до захисту звіт з виконаної лабораторної роботи і
проект у Git-репозиторії https://github.com/odorenskyi/student_name. 


Варіант № 20


Кропивницький | <a href="http://www.kntu.kr.ua/">ЦНТУ</a> | 2024